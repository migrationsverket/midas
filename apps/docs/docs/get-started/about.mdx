---
title: Om Midas
sidebar_label: Om
sidebar_position: 4
---

Midas är Migrationsverkets designsystem. Designsystemet består av två delar: verktygslådan som samlar verktyg, processer och riktlinjer på ett ställe och människorna som samarbetar kring designsystemet med målet att tillsammans ta fram så bra produkter och tjänster för våra användare som möjligt.

Här på dokumentationswebben hittar du allt som ingår i verktygslådan, vilket innefattar designriktlinjer och -principer, designmönster, komponenter, guider för utvecklare och UI-kit till Figma och Adobe XD. Syftet är att stödja designers och utvecklare i att arbeta mer effektivt, konsekvent och användarcentrerat.

## Varför ska vi använda MIDAS?

### Enhetlighet

Att ha ett enhetligt visuellt uttryck och enhetliga interaktionsmönster i våra produkter och tjänster är huvudmålet med designsystemet.

### Effektivitet och skalbarhet

Genom att återanvända färdiga komponenter sparar vi både tid och pengar. Med en central källa för alla komponenter så kan vi göra ändringar på ett ställe och få genomslag överallt.

### Enklare samarbete

När alla använder designsystemet fungerar det som ett gemensamt språk mellan designers och utvecklare. Det skapar en gemensam utgångspunkt, minskar missförstånd och underlättar samarbete.

### Kvalitet och tillgänglighet

Genom att använda färdiga byggstenar med hög kvalitet våra UX-desigers och frontendutvecklare fokusera mer på att skapa värde för användaren istället för att skapa ännu en version av en dropdown. Komponenterna i Midas bygger på React Aria, ett headlessbibliotek med fokus på tillgängliga komponenter, och tillgänglighetstestas noga, så våra team behöver endast testa sina flöden.
